%%=============================================================================
%% Inleiding
%%=============================================================================

\chapter{\IfLanguageName{dutch}{Inleiding}{Introduction}}%
\label{ch:inleiding}

De dag van vandaag focust de zorg- en welzijnssector vooral op persoonsgerichte zorgverlening. Dit impliceert dat de zorgverleners hun communicatiestijl aanpassen aan de zorgvragers. In de context van zorgverlening bij ouderen wordt de communicatiestijl echter vaak als te betuttelend ervaren. Men noemt dit fenomeen secondary babytalk of elderspeak. Om dit tegen te gaan, wil de opleiding verpleegkunde aan HOGENT gebruik maken van een applicatie die zou helpen om via speech-to-text de secondary babytalk op te sporen. Aan de hand daarvan zouden ze dan feedback kunnen geven aan de studenten tijdens praktijksessies in het Zorglab.

Het Zorglab is een lokaal dat voornamelijk gebruikt wordt tijdens de praktijklessen in de opleiding verpleegkunde. Het lokaal bestaat uit 2 ruimtes waarin camera's hangen. De studenten kunnen hier microfoons dragen zodat medestudenten in een derde ruimte kunnen volgen wat er gebeurt en ondertussen feedback krijgen van de lector. Hier zou dus gebruik gemaakt worden van de applicatie om snel de voorvallen van elderspeak op te sommen zodat de studenten ook feedback kunnen krijgen op wat ze zelf gedaan hebben en niet enkel op wat studenten in een andere groep doen.

\section{\IfLanguageName{dutch}{Probleemstelling}{Problem Statement}}%
\label{sec:probleemstelling}

In voorgaande jaren werd in de bachelorproeven van \textcite{Govaerts2022}, \textcite{Gussem2022} en \textcite{Daems2023} reeds succesvol een applicatie ontwikkeld die signalen van elderspeak kan herkennen aan de hand van kenmerken zoals toonhoogte en stemvolume. In deze applicatie kan men een audiofragment uploaden en dit aan de hand van een aantal parameters laten analyseren. In de jaren die daarop volgden werd er in de bachelorproeven van \textcite{Branden2024}, \textcite{Coetsiers2024} en \textcite{Schryver2024} onderzoek gedaan naar het integreren van een model dat spraak kan omzetten naar tekst, maar hier werd aangetoond dat de accuraatheid van bestaande modellen onvoldoende blijkt te zijn om een kwaliteitsvolle transcriptie uit te voeren van gesproken Nederlands.

Aangezien de implementatie van speech-to-text nog niet geslaagd was, was er vraag naar een methode om stemmen te onderscheiden. 
Enerzijds werd deze vraag gesteld met als doel de implementatie van transcriptie voor Vlaamse audio te vereenvoudigen. Anderzijds heeft het als doel ook gebruikt te worden om er in de applicatie voor te zorgen dat enkel de stem van de student geanalyseerd wordt op signalen van elderspeak.

\section{\IfLanguageName{dutch}{Onderzoeksvraag}{Research question}}%
\label{sec:onderzoeksvraag}

Concreet wordt er voor deze bachelorproef de volgende onderzoeksvraag gesteld: hoe kan ervoor gezorgd worden dat de applicatie onderscheid maakt tussen de stem van de zorgverlener en die van de zorgvrager? Dit kan opgesplitst worden in verschillende deelvragen:
\begin{itemize}
	\item Wat zijn reeds bestaande modellen en python libraries die stemmen kunnen herkennen en onderscheiden?
	\item Is het mogelijk om de reeds bestaande modellen (die meestal op Engelstalige audio getraind zijn) te trainen om Vlaamse sprekers te kunnen onderscheiden?
	\item Wat zijn de beste parameters om een model te trainen op het onderscheiden en afzonderen van stemmen?
	\item Is het mogelijk om het getrainde model in de applicatie te integreren?
\end{itemize} 

\section{\IfLanguageName{dutch}{Onderzoeksdoelstelling}{Research objective}}%
\label{sec:onderzoeksdoelstelling}

Het beoogde resultaat van deze bachelorproef bestaat uit twee delen. Het eerste deel is een getraind model dat succesvol stemmen in audiofragmenten met Vlaamstalige sprekers kan onderscheiden.\\
Het tweede deel is een succesvolle integratie van dit model in de applicatie van het Zorglab zodat deze de functionaliteit heeft om stemmen te onderscheiden en dit model eventueel gebruikt kan worden voor verdere toepassingen rond speech-to-text in de applicatie.

\section{\IfLanguageName{dutch}{Opzet van deze bachelorproef}{Structure of this bachelor thesis}}%
\label{sec:opzet-bachelorproef}

% Het is gebruikelijk aan het einde van de inleiding een overzicht te
% geven van de opbouw van de rest van de tekst. Deze sectie bevat al een aanzet
% die je kan aanvullen/aanpassen in functie van je eigen tekst.

De rest van deze bachelorproef is als volgt opgebouwd:

In Hoofdstuk~\ref{ch:stand-van-zaken} wordt een overzicht gegeven van de stand van zaken op basis van een literatuurstudie. Dit houdt in dat er wordt besproken wat de applicatie al kan en wat er op dit moment al mogelijk is als het gaat over onderscheiden van stemmen.

In Hoofdstuk~\ref{ch:methodologie} wordt de methodologie toegelicht en worden de gebruikte onderzoekstechnieken besproken om een antwoord te kunnen formuleren op de onderzoeksvragen.

In Hoofdstuk~\ref{ch:resultaten} wordt besproken welke stappen effectief ondernomen werden, waarom bepaalde keuzes gemaakt werden en wat het resultaat hiervan was.

In Hoofdstuk~\ref{ch:bespreking} worden de resultaten verder besproken en worden hier conclusies uit getrokken. Er worden ook mogelijkheden besproken voor toekomstig onderzoek binnen dit domein.

In Hoofdstuk~\ref{ch:conclusie}, tenslotte, wordt de conclusie gegeven en een antwoord geformuleerd op de onderzoeksvragen. 